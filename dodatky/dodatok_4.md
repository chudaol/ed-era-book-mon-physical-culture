<div id="hypercomments_widget" class="js-hypercomments-widget invisible"></div>

#Додаток 4

### Критерії оцінювання навчальних досягнень учнів з предмета «Фізична культура»

Основними критеріями навчальних досягнень учнів з предмета «Фізична культура» є комплексне оцінювання:
<li>техніки виконання фізичних вправ;</li>
<li>нормативних показників;</li>
<li>теоретико-методичних знань.</li>
<p> Оцінка на уроках фізичної культури повинна визначати дійсний рівень знань, рухових умінь і навичок учнів відповідно до вимог навчальної програми.</p>

Під час оцінювання навчальних досягнень учнів необхідно:
<li>враховувати ступінь засвоєння ними матеріалу (окремих елементів конкретної фізичної вправи чи декількох вправ, відповідних інструктивне методичних вказівок і т.п.);</li>
<li>здійснювати індивідуальний підхід (зважаючи на вікові та статеві особливості розвитку учнів, рівень фізичної підготовленості, загальний стан здоров'я);</li>
<li>застосовувати гласність оцінки (своєчасно інформувати учнів про оцінку за досягнутий результат, виконаний норматив і т.п.).</li>
<p>При оцінюванні рухової дії розрізняють ступені її розуміння і виконання (правильне; з незначними помилками, які не порушують структуру руху; із значними помилками, які дещо порушують раціональну техніку і структуру рухової дії; з грубими помилками, які значно порушують структуру рухової дії або її окремих елементів).</p>

<table>
  <tr>
    <th>Рівні навчальних досягнень</th>
    <th>Бали</th>
    <th>Критерії навчальних досягнень учнів</th>
  </tr>
  <tr>
    <td rowspan="3">I. Початковий</td>
    <td>1</td>
    <td>Учень володіє знаннями, необхідними для виконання<br>певного елементу на елементарному рівні розпізнання.</td>
  </tr>
  <tr>
    <td>2</td>
    <td>Учень виконує окремі елементи фізичних вправ,<br>володіє матеріалом на елементарному рівні засвоєння.</td>
  </tr>
  <tr>
    <td>3</td>
    <td>Учень володіє матеріалом на рівні окремих<br>фрагментів, виконує нормативний показник початкового рівня, розрізняє елементи<br>техніки виконання фізичних вправ.</td>
  </tr>
  <tr>
    <td rowspan="3">II. Середній</td>
    <td>4</td>
    <td>Уміння і навички учня дозволяють виконувати<br>більшість елементів фізичних вправ (з незначними помилками). Учень володіє<br>матеріалом на рівні вищому за початковий, розрізняє елементи техніки виконання<br>вправ.</td>
  </tr>
  <tr>
    <td>5</td>
    <td>Учень володіє технікою виконання окремої фізичної<br>вправи, розуміє основний теоретико-методичний матеріал.</td>
  </tr>
  <tr>
    <td>6</td>
    <td>Учень за допомогою вчителя виконує окремі фізичні<br>вправи, аналізує та виправляє допущені помилки, виявляє знання і розуміння<br>основних положень навчального матеріалу, виконує нормативні показники<br>середнього рівня.</td>
  </tr>
  <tr>
    <td rowspan="3">III. Достатній</td>
    <td>7</td>
    <td>Учень виконує окремі контрольні нормативні<br>показники та вправи комплексних тестів оцінки стану фізичної підготовленості,<br>виявляє знання і розуміння переважної більшості навчального матеріалу,<br>застосовує теоретико-методичний матеріал для виконання фізичних вправ,<br>визначених навчальною програмою.</td>
  </tr>
  <tr>
    <td>8</td>
    <td>Учень володіє технікою виконання фізичних вправ,<br>виконує вправи комплексних тестів оцінки стану фізичної підготовленості. Знання<br>учня достатньо повні, він вільно застосовує вивчений матеріал, уміє<br>аналізувати, робити висновки.</td>
  </tr>
  <tr>
    <td>9</td>
    <td>Учень виконує контрольні навчальні нормативи і<br>вимоги, вправи для обов’язкового повторення і домашніх завдань, вільно володіє<br>вивченим матеріалом та вміло застосовує його на практиці, виконує нормативні<br>показники достатнього рівня.</td>
  </tr>
  <tr>
    <td rowspan="3">IV. Високий</td>
    <td>10</td>
    <td>Рівень умінь і навичок учня дозволяє правильно і<br>якісно виконувати нормативні показники. Учень уміло володіє<br>теоретико-методичним матеріалом навчальної програми, знає методику підготовки і<br>виконання фізичних вправ</td>
  </tr>
  <tr>
    <td>11</td>
    <td>Учень виконує фізичні вправи та контрольні<br>навчальні нормативи на високому рівні, володіє узагальненими, міцними знаннями<br>з предмета, володіє техніко-тактичною підготовкою при виконанні фізичних вправ.</td>
  </tr>
  <tr>
    <td>12</td>
    <td>Учень досягає високих результатів під час виконання<br>фізичних вправ, визначених навчальною програмою та комплексними тестами<br>оцінювання стану фізичної підготовленості, має системні знання та інструктивно<br>методичні навички з предмета.</td>
  </tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>